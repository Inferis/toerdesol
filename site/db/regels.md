## Reglement Toer de Sol

Dit reglement dient ten allen tijde nageleefd te worden. Inbreuken op dit reglement worden bestraft met diskwalificatie.

1.	Valhelm verplicht voor elke deelnemer voor de twee wedstrijden!
2.	Elke deelnemende fiets wordt vooraf aan een technische controle onderworpen. Indien de remmen of andere onderdelen niet volstaan mag deze fiets niet deelnemen aan de wedstrijd. De organisatie van “Toer de Sol” heeft hierin de eindbeslissing. Er is geen beroep tegen deze beslissing mogelijk.
3.	Voor de kinderkoers zijn alle fietsen die technisch in orde zijn toegelaten, met uitzondering van bakfietsen, elektrische fietsen, en alle fietsen die meer of minder dan 2 wielen en één zadel hebben.
4.	Voor de retrokoers worden enkel retro-racefietsen toegelaten. De retrofiets in de “Toer de Sol” moet voldoen aan drie voorwaarden:

	*	Racefiets
	*	Versnellingen niet aan het stuur te bedienen (vitessen “aan de baar”)
	*	Geen klikpedalen, beugels zijn wel toegestaan.

5.	Zowel mannen als vrouwen mogen deelnemen aan beide koersen. Ze starten in beide koersen samen. Voor de retrokoers zal er een apart klassement opgemaakt worden.
6.	De kinderkoers start om 13.00u. Inschrijven vóór 12.30u. Inschrijving is voor deze koers gratis.
7.	De retrokoers start om 15.00u. De uiterste aankomsttijd voor deze koers wordt bepaald op 17.00u. Na 17.00u wordt iedereen uit de wedstrijd gehaald en zal het parcours terug opengesteld worden voor verkeer.
8.	Inschrijven dient te gebeuren vóór 14.30u voor de retrokoers. Inschrijving voor deze wedstrijd kost 7 euro.
9.	Eenieder die meedoet wordt door de organisatie van “Toer de Sol” afdoende verzekerd tegen lichamelijke schade. Iedereen tekent vooraf een papier dat de organisatie niet verantwoordelijk is voor gebeurlijke ongevallen.
10.	Kasseistroken zijn verplicht te nemen. Het voetpad maakt geen onderdeel uit van het parcours.
11.	Deelnemers mogen geen alcohol of andere verdovende of illegale middelen nuttigen voor of tijdens de wedstrijd.
12.	Elke deelnemer die gedubbeld wordt dient plaats te maken teneinde de kopgroep niet te hinderen bij het voorbijsteken.
13.	Elke deelnemer dient zich fair te gedragen ten opzichte van de andere deelnemers. Bij gevaarlijk rijgedrag wordt de betrokkene onmiddellijk uit de koers genomen.
14.	De deelnemers mogen zich niet laten afleiden door de schoonheid van onze seingevers. Iedereen houdt het hoofd bij de koers.
15.	De rugnummers worden verplicht ontleend met betaling van een waarborg van 3 euro. Indien u na de wedstrijd uw rugnummer terugbrengt naar de organisatie dan krijgt u deze waarborg terug. 
16.	De organisatoren kunnen deelnemers die zich niet aan dit reglement houden ten allen tijde niet laten starten of uit de koers nemen.

De koersdirectie van “Toer de sol”.
